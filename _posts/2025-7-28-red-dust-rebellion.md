---
layout: post
title: "วิธีเล่น Red Dust Rebellion"
categories: [Wargame, COIN]
tags: [วิธีเล่น]
image: assets/images/COIN/RD/cover.png
author: p
featured: true
toc: true
comments: false
---

> "พรุ่งนี้พวกเขาจะมาถึง พรุ่งนี้คือวันครบรอบสองร้อยปี พรุ่งนี้เป็นอีกวันหนึ่งบนดาวอังคาร"

ผู้เล่นจะต่อสู้แย่งชิงอำนาจและกำหนดอนาคตของดาวอังคารในช่วงกลางศตวรรษที่ 23 ผู้เล่นแต่ละคนจะควบคุมหนึ่งใน 4 ฝ่าย ที่มีอุดมการณ์แตกต่างกัน และต้องใช้ความสามารถเฉพาะตัวของฝ่ายนั้น พร้อมกับเหตุการณ์ที่เกิดขึ้นในจังหวะที่เหมาะสม
เพื่อแผ่ขยายอิทธิพลและควบคุมดาวอังคารให้ได้มากที่สุด

ฝั่ง COIN (Counter Insurgency) หรือ ต่อต้านการก่อความไม่สงบ ประกอบด้วย ฝ่ายรัฐบาลต้องการปกครองดาวอังคารอย่างเบ็ดเสร็จ โดยมีรัฐบาลโลกหนุนหลัง และฝ่ายบริษัทที่ต้องการสัญญาปรับสภาพดาวอังคารเพื่อผลกำไรอย่างมหาศาล แต่ทั้งสองฝ่ายก็มีสงครามการเมืองเพื่อแย่งกันควบคุมรัฐบาลโลก

ส่วนฝั่งก่อความไม่สงบ (Insurgency) คือ ฝ่ายปฏิวัติดาวอังคาร หรือ "Duster" ที่ต้องการรัฐบาลโดยชาวอังคาร เพื่อชาวดาวอังคารอย่างแท้จริง และ ฝ่ายคริสตจักรผู้คืนผืนดาวที่ไม่อยากให้ดาวอังคารถูกทำลายซ้ำรอยเหมือนโลก มนุษย์ไม่ควรปรับสภาพดาว แต่ควรปรับตัวเองแทน

![alt](../assets/images/COIN/RD/1.png)

# Setup

1. นำ Unit และ ฐาน แต่ละฝ่ายวางบนกระดาน
2. วาง Marker,โทเคน และ Unit ตามตำแหน่งต่างๆ บนบอร์ดกลาง โดยดูได้ที่หน้าหลังของ Rulebook
3. ทอยเต๋าสองลูกแล้ววาง Approaching Storm ลงในพื้นที่ที่ตรงกับผลทอยนั้น ทำสองครั้ง หากได้พื้นที่ซ้ำให้เปลี่ยนเป็น Raging Storm ในพื้นที่นั้นแทน
   - **เต๋าขาว**: Sectors
   - **เต๋าดำ**: ตำแหน่งภายใน Sector นั้น
4. หากเกิด Raging Storm: CR สามารถเลือกเอา Unit ออกได้ 1 ตัวในพื้นที่นั้น

## กองจั่ว

1. Campaign: 12 ใบ แล้วเปิดขึ้นมา 1 ใบ
2. Asset: จั่ว 3 ใบขึ้นมือ
3. Event:
   1. แบ่งเป็น 3 กอง กองละ 12 ใบ (12 ใบที่เหลือเอาออกจากเกม)
   2. สับการ์ด Dust Storm ลงใน 6 ใบล่างของแต่ละกอง
   3. เปิดการ์ดใบปัจจุบันและใบถัดไป
   4. ไม่ต้องสนใจ Flashpoint

# Gameplay

เกมจะเล่นเหมือน COIN Series ตามปกติ คือเริ่มจากฝ่ายที่มีสิทธิ์เลือกเล่นก่อน ว่าจะทำ "Action" หรือ "ผ่าน" หากการ์ดใบนั้นมีฝ่ายเลือกทำ Action ไปแล้ว 2 ฝ่าย จะจบรอบการ์ดใบนั้น จากนั้น Event ใบถัดไปจะมาเป็นใบปัจจุบัน แล้วเปิด Event ใบถัด จนกว่าการ์ด Dust Storm จะเป็นใบปัจจุบัน

Dust Storm จะทำการเช็คเงื่อนไขชนะ รับทรัพยากร ตาม Phase ปกติอง COIN แต่สิ่งที่เพิ่มเข้ามาใน Red Dust Rebellion คือระบบ Flashpoint ที่จะเกิดขึ้นระหว่างเกม

โดยการ์ด Event แต่ละใบจะมีค่าของ Flashpoint ทุกครั้งที่เปิดใบถัดไป ค่าของ Flashpoint จะเพิ่มขึ้นเรื่อยๆ เมื่อค่าถึงสุดแถบ จะเกิดรอบ Flashpoint ฝ่ายรัฐบาล บริษัท และ คริสตจักร จะเล่นตามลำดับ Flashpoint Phase

## Factions

### ฝ่ายรัฐบาลดาวอังคาร (MarsGov)

<span style="color:#006AB4; padding:4px; background-color:#CCEAFF; font-weight:500;">Total Support + EarthGov Confidence > 33</span>

เชื่อว่าตนเองมีจุดยืนเพื่อประโยชน์สูงสุดของดาวอังคาร ประกอบด้วยข้าราชการที่ได้รับการแต่งตั้งจากโลก และเจ้าหน้าที่ท้องถิ่นที่มาจากการเลือกตั้ง MarsGov จำเป็นต้องได้รับการสนับสนุนจากชาวอังคาร เพื่อที่จะบริหารจัดการดาวอังคารอย่างมีประสิทธิภาพและต้องแข่งขันกับกลุ่มกบฏ Red Dust เพื่อชิงความนิยมจากประชาชน

### ฝ่ายบริษัท (CORP)

<span style="color:#00000; padding:4px; background-color:#DADADA; font-weight:500;">Profits > 35</span>

เป็นบริษัทที่อยู่ภายใต้การควบคุมจากโลก เข้ามาเพื่อหวังผลประโยชน์ในดาวอังคาร แม้ว่าจะมีทรัพยากรอันไร้ขีดจำกัด แต่สุดท้ายบริษัทก็ต้องรายงานผลกำไร (Profit) แก่ผู้ถือหุ้น ผลประโยชน์มหาศาลที่บริษัทมาลงทุนคือการคว้าสัญญาแปลงสภาพดวงดาว (Terraforming) รวมถือการเปิดธุรกิจต่างๆ ภายในเมืองบนดาวอังคารเพื่อสร้างกำไร

### ฝ่ายปฏิวัติดาวอังคาร (RD)

<span style="color:#E31A2A; padding:4px; background-color:#FFCCD0; font-weight:500;">Total Opposition + Base > 31</span>

เชื่อว่าดาวอังคารควรมีรัฐบาลโดยชาวอังคารเอง ปลอดการแทรกแซงจากโลก ฝ่ายปฏิวัติพร้อมจัดตั้งรัฐบาล หากจำเป็นที่จะต้องใช้ความรุนแรง ฝ่ายนี้ยังเรียกตนเองว่า "Dusters" คอยปฏิบัติการภาพในเมืองบนดาวอังคาร รวบรวมประชาชนในพื้นที่เพื่อต่อต้านรัฐบาล และขับไล่ชาวโลกออกไป

### ฝ่ายคริสตจักรผู้คืนผืนดาว (CR)

<span style="color:#F78D1F; padding:4px; background-color:#FFE2C4; font-weight:500;">พื้นที่ CR Control + Base > จำนวนรวมของ Base ฝ่ายอื่น</span>

คริสตจักรไม่อยากให้ดาวอังคารซ้ำรอยเหมือนโลกที่ถูกมนุษย์ทำลายจนย่อยยับ โดยมีความเชื่อว่ามนุษย์ต้องปรับตัวเข้ากับดาวอังคาร ไม่ใช่ปรับดาวอังคารให้เหมาะกับมนุษย์ คริสตจักรคัดค้านการแปลงสภาพดวงดาวและการตั้งอาณานิคมบนดาวอังคาร เพื่อให้ดาวอังคารกลับสู่ธรรมชาติดังเดิม
